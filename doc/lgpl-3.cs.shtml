<!DOCTYPE html>
<html lang="en">
<head>
  <meta charset="utf-8" />
  <link rel="stylesheet" href="/css/style.css" />
  <title>Český překlad licence GNU LGPL v.3</title>
</head>

<body>

<div id="doc" class="yui-t5">

        <div id="bd">
                <div id="yui-main">

<h1>Český překlad licence GNU LGPL v.3</h1>

<blockquote>
<p>This is an unofficial translation of the GNU Lesser General Public
License into Czech. It was not published by the Free Software
Foundation, and does not legally state the distribution terms for
software that uses the GNU LGPL - only the original English text of the
GNU LGPL does that. However, we hope that this translation will help
Czech speakers understand the GNU LGPL better.</p>

<p>Toto je neoficiální český překlad GNU Lesser General Public License.
Tenhle překlad nebyl zveřejněn nadací Free Software Foundation a tak
právně neupravuje distribuční podmínky softwaru, který je licencován pod
GNU LGPL. Právně závazný je pouze anglický originál GNU LGPL. Doufáme
ale, že překlad pomůže Čechům lépe porozumět GNU LGPL.</p>
</blockquote>
 
<h2>GNU Lesser General Public License</h2>

<p>Copyright © 2007 Free Software Foundation, Inc.</p>

<p>Verze 3, 29. červen 2007</p>

<p>Každému je dovoleno kopírovat a distribuovat doslovné kopie tohoto
licenčního dokumentu, ale jeho upravování je zakázáno.</p>

<p>Tato verze licence GNU Lesser General Public License zahrnuje
ustanovení a podmínky verze 3 licence  GNU General Public License,
rozšířené o dodatečné povolení uvedené níže.</p>                                  

<h3>0. Dodatečné definice.</h3>

<p>Použití termínu „tato licence“ se v tomto textu vztahuje na verzi 3
licence GNU Lesser General Public License  a použití termínu „GNU GPL“
se vztahuje na verzi 3 licence GNU General Public License.</p>     

<p>Termínem „knihovna“ se myslí chráněné dílo, na které se vztahuje tato
licence, kromě aplikace nebo kombinovaného díla podle definice níže.</p>

<p>Termínem „aplikace“ se rozumí jakékoli dílo, které využívá rozhraní
poskytované knihovnou, ale které není jinak založeno na knihovně.
Definování podtřídy na základě třídy, definované knihovnou, je
považováno za způsob využití rozhraní poskytnutého knihovnou.</p>  

<p>„Kombinovaným dílem“ se rozumí dílo vytvořené kombinováním nebo
propojováním aplikace s knihovnou. Konkrétní verze knihovny, s kterou
bylo kombinované dílo vytvořeno, se taktéž nazývá „navázaná verze“.</p>

<p>„Minimálním zodpovídajícím zdrojem“ pro kombinované dílo se rozumí
strojový kód a/nebo zdrojový kód pro aplikaci, včetně dat a pomocných
programů potřebných na reprodukci kombinovaného díla z aplikace avšak s
výnimkou systémových knihoven kombinovaného díla.</p>

<p>„Zodpovídajícím kódem aplikace“  pro kombinované dílo se rozumí
strojový kód a/nebo zdrojový kód pro aplikaci, včetně dat a pomocních
programů potřebných na reprodukci kombinovaného díla z aplikace, avšak s
výminkou systémových knihoven kombinovaného díla.</p>

<h3>1. Výnimka z odstavce 3 licence GNU GPL.</h3>

<p>Můžete postoupit chráněné dílo v souladu s odstavci  3 a 4 této
licence bez toho, aby jste byli vázáni odstavcem 3 licence GNU GPL.</p>

<h3>2. Postoupení upravených verzí. </h3>

<p>Jestliže upravíte kopii knihovny a jestliže ve vašich úpravách
odkazuje určitá služba na funkci nebo na údaje, které mají být dodané
aplikací, která danou službu využívá (kromě argumentů, které jsou
odeslané, když je služba vyvolána), můžete postoupit kopii takovéto
upravené verze:</p>
      <ul>
	<li>a) na základě této licence, za předpokladu, že jste v dobré
víře vyvinuli úsilí na zabezpečení, že v případe, že aplikace
neposkytuje funkci nebo údaje, služba i nadále běží a vykonává jakoukoli
část svého účelu, která zůstala i nadále smysluplná, nebo</li>
	<li>b) na základě licence GNU GPL, bez žádných dodatečných
povolení této licence, které jsou aplikovatelné na danou kopii.</li>
      </ul>

<h3>3. Strojový kód zahrnující materiál z hlavičkových souborů
knihoven.</h3>

<p>Strojový kód ve formě aplikace může zahrnovat materiál z hlavičkového
souboru, který představuje část knihovny. Můžete takový strojový kód
předat podle vlastních podmínek, za předpokladu, že jestli zahrnutý
materiál není omezený na numerické parametry, návrhy datových struktur a
accessory nebo malé makra, vložené (inline) funkce a šablony (dlouhé
deset řádků nebo méně), vykonáte oboje následující body:</p>
      <ul>
	<li>a) Ke každé kopii strojového kódu dejte zřetelnou zmínku o
tom, že v ní byla použitá knihovna a že knihovna a její použití jsou
chráněné touto licencí.</li>
	<li>b) Ke strojovému kódu připojte kopii licence GNU GPL a
tohoto licenčního dokumentu.</li>
      </ul>

  <h3>4. Kombinované díla.</h3>
    <p>Můžete postoupit kombinované dílo podle vlastních podmínek, které
souhrnně neomezují upravování částí knihovny, která je zahrnutá v
kombinovaném díle, ani reverzní inženýrství na ladění těchto úprav,
jestli zároveň vykonáte každý z následujících bodů:</p>
      <ul>
	<li>a) Ke každé kopii kombinovaného díla dejte zřetelnou zmínku
o tom, že v ní byla použitá knihovna a že knihovna a její použití jsou
chráněné touto licencí.</li>
	<li>b) Ke kombinovanému dílu připojte kopii licence GNU GPL a
tohoto licenčního dokumentu.</li>
	<li>c) Při kombinovaném díle, které zobrazuje zmínky o
autorských právech, když je dílo spuštěno, zahrňte mezi tyto zmínky i
zmínku o autorských právech pro knihovnu a stejně tak odkaz, který
uživatele nasměruje ke kopiím licence GNU a GPL a tohoto licenčního
dokumentu.</li>
        <li>d) Vykonejte jeden z následujících bodů: </li>
         <ul>
	  <li>0) Předejte minimální zodpovídající zdroj podle podmínek
této licence a zodpovídající kód aplikace za podmínek, které dovolují, a
ve formě, která je vhodná na to, aby uživatel mohl znovu zkombinovat
nebo znovu spojit aplikaci s upravenou verzí navázané verze, s cílem
vytvoření upraveného kombinovaného díla, způsobem stanoveným v odstavci
6 licence GNU GPL, který upravuje postoupení zodpovídajícího
zdroje.</li>
	  <li>1) Použijte vhodný mechanismus sdílených knihoven na
propojení s knihovnou. Za vhodný mechanismus se považuje takový
mechanismus, který (a) v průběhu používá  kopii knihovny, která je už
přítomná v počítačovém systému uživatele, a která (b) bude správně
fungovat s upravenou verzí knihovny, která má kompatibilní rozhraní s
navázanou verzí.</li>
         </ul> 
	<li>e) Poskytněte instalační informace, ale jenom v případě,
jestli byste měli poskytnout takovéto informace podle odstavce 6 licence
GNU GPL a jenom v rozsahu, který je potřebný na instalaci a spuštění
upravené verze kombinovaného díla, vytvořeného opětovným zkombinováním
nebo opětovným spojením  aplikace s upravenou verzí navázané verze.
(Jestli využijete možnost 4d0, instalační informace musí být přiloženy k
minimálnímu zodpovídajícímu zdroji a zodpovídajícímu kódu aplikace.
Jestli využijete možnost 4d1, instalační informace musí být poskytnuty
způsobem stanoveným v odstavci 6 licence GNU GPL, který upravuje předání
zodpovídajícímu zdroji.)</li>
      </ul>    

<h3>5. Kombinované knihovny.</h3>

<p>Služby knihovny, které jsou dílem založeným na knihovně, můžete
umístit společně v jedné knihovně s ostatními službami knihovny, které
nejsou aplikacemi a nejsou pokryty touto licencí a postoupit tuto
kombinovanou knihovnu podle vlastních podmínek, jestli vykonáte oba
následující body:</p>
<ul>
  <li>a) Ke kombinované knihovně připojte kopii stejného díla,
založeného na knihovně, nekombinovaného se žádnými jinými službami
knihovny, postoupenými podle podmínek této licence.</li>
  <li>b) Ke kombinované knihovně dejte zřetelnou zmínku o tom, že její
část je dílem založeným na knihovně, s vysvětlením, kde je možné najít
přiloženou nekombinovanou formu stejného díla.</li>
</ul>

<h3>6. Upravené verze licence GNU Lesser General Public License.</h3>

<p>Free Software Foundation může z času na čas vydat upravené a/nebo
nové verze licence GNU Lesser General Public License. Nové verze budou
svou myšlenkou podobné současné verzi, ale v některých detailech se
kvůli řešení nových problémů či zájmů mohou lišit.</p>

<p>Každé verzi je přiděleno unikátní číslo verze. Jestliže knihovna,
kterou jste dostali, stanovuje, že se na ní vztahuje určité číslo verze
licence GNU Lesser General Public License „nebo jakákoli později vydaná
verze“, máte možnost řídit se ustanoveními a podmínkami této nebo
jakékoli pozdější verze, kterou Free Software Foundation vydala.
Jestliže knihovna, kterou jste dostali, nestanovuje číslo verze licence
GNU Lesser General Public License, máte možnost vybrat si jakoukoli
verzi licence GNU Lesser General Public License, jakou Free Software
Foundation vydala.</p>

<p>Jestliže knihovna, kterou jste dostali, stanovuje, že o tom, jestli
se budou uplatňovat budoucí verze licence GNU Lesser General Public
License, rozhodne zástupce, veřejné vyhlášení daného zástupce o
akceptaci jakékoli verze můžete považovat za trvalé povolení na použití
dané knihovny.</p>

<hr/>
<p>Originally translated by Radovan Dzurcanin</p>
<p>This work is licensed under the Creative Commons Attribution-NoDerivs
License. To view a copy of this license, visit <a
href="http://creativecommons.org/licenses/by-nd/2.0/"
rel="nofollow">http://creativecommons.org/licenses/by-nd/2.0/</a> or
send a letter to Creative Commons, 559 Nathan Abbott Way, Stanford,
California 94305, USA.</p>

<p>Toto dílo podléha licenci Creative Commons Attribution-No Derivs
License. Pokud chcete vidět kópii této lincence, navštivte <a
href="http://creativecommons.org/licenses/by-nd/2.0/"
rel="nofollow">http://creativecommons.org/licenses/by-nd/2.0/</a>  nebo
pošlete dopis na adresu Creative Commons, 559 Nathan Abbott Way,
Stanford, California 94305, USA.</p>

                </div>
        </div>
<!-- <p>The <a href="http://www.defectivebydesign.org/drm-free/how-to-use-label">DRM-free label</a> by Defective by Design (<a href="/images/DRM-free%20label.en.svg">source</a>) is licensed under the <a rel="license" href="/cc-by-sa-3.txt">Creative Commons Attribution-ShareAlike 3.0 Unported License</a>.</p> -->

<!--
<p>The <a 
href="https://commons.wikimedia.org/wiki/File:FSM_Logo.svg">Flying 
Spaghetti Monster logo</a> has been released into the public 
domain.</p>
-->

</div>

</body>

</html>

